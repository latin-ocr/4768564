4

'ratio ac natura, ut eos quidem, qui non per ignaviam levi aliqua delectatione tempus
fallere vel inanem variae cognitionis speciem captare satis babent, sed qui generoso
animo ipsam verae scientiae solidaeque eruditionis praestantiam amplectuntur, difficilia
multo magis alliciant quain facilia et cum labore crescat amor studii et dulcedo. Nobis
‘vere non ea vanitas est, ut in perpetuo boc quasi cursu litterario iam ad metam primi
nobis pervenisse videamur, sed quam‘ipsi strenue serimus lampada, eam vobis ita tradi-
mus ut integrato labore longius feratis ardentem, donec vobis quoque novi cursores
succedant; in quo certamine ut nulla eorum laus est, qui laborem fugientes in herba
recubare malunt quam currere, ita vos cupimus non per inertiam in verba nostra iurare
nostramve auctoritatem vestri iudicii -vestraeque persuasionis loco habere; nec falsa vos
volumus modestiae specie abduci, quae saepe desidiae velamentum est, quasi vero non
infinitus in omni scientia magnarum parvarumque rerum numerus sit, in quibus vel me-
diocria ingenia et tirones, modo sincero etforti animo verum quaerant, possint bene
merendi materiam reperire. Nec vobis difficile erit, si in suo quisque studio attendere
volueritis, exemplis cognoscere, quotiens doctorum virorum errores diu propagati sint et
neglecti, quotiens denique post longum tempus sublati, idque saepe ab iis qui ingenio
et doctrina erroris auctoribus longe inferiores essent.

Exempla talia haud pauca praebet Ι. Ι. Scaliger, qui divino paene vir ingenio et
doctrina admirabili nec minore sui fiducia tantam auctoritatem adeptus est, ut inter
clarissimorum eius operum admirationem errores multi pari veneratione colerentur3 veluti
accidit in Tibulli carminibus, quae ille quamquam haud paucis locis praeclare emenda-
vit, simul tamen miro quodam egregii acuminis abusu gravissime corrupit; cum enim
non sine causa crederet Tibulli versuum non exiguam partem transpositione et confusione
laborare, versus plurimos audacissime traiecit, adeo quidem ut ipse fateretur ad carm.
I, l, 58, quomodo haec suo loco luxata fuerint, facilius esse mirari quam eius rei ra—
tionem reddere. Simul professus cst, cum e gravi valetudine vix restitutus graviorum
studiorum nondum capax esset, forte se incidisse in Catullum, Tibullum, Propertium:

recensendis autem tribus poetis ne unum quidem se mensem impendisse deo etiam teste· . ·

laudato affirmavit, atque ex eo mense viginti dies scribendis commentationibus criticis
datos ‘essm quare quamquam facile erat suspicari in illa valetudine et in tanta festinatione sum-
mum virum ab errore sibi non plane cavere potuisse ac Tibulli maxime carmina non tam criticae
artis severa lege constituta esse quam quodam ingenii lusu, cuius ratio reddi non posset,
tamen, cum rem illam ita perspicuam esse asseverasset, ut eam negare diceret esse
caecitatem 'oculis suis consciscere, CXXX annis post Ι. Broukhusius‚ credo ne caecus
videretur, ingentem codicum mss. copiam prae Scaligeri auctoritate sprevit reliquitque

