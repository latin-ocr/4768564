10

toti carmini consummando deerat. Superest iam hoc unum, ut quomodo ea confusio
oriri potuerit, doceamus-3* neque id nimis difficile est et videtur coniectura etiam indicio
quodam ac paene testimonio codicum mss. confirmari. Non autem fugit quemquam trans·
ponendorum versuum octodecim occasionem ita facillime oriri potuisse, si male habita codicis
compage non bina quaeque folia cohaererent sed singula aliqua soluta essent3 uno enim
folio ita traiecto, ut quae pagina versa suerat, recta sit, permutatur ordo versuum3 qua
in re non difficile est statuere in priore pagina binis puto columnis totos 90 versus
scriptos fuisse, quibus nunc elegia 11, l constat: in altera pagina deinde octodecim
illos, reliqua paginae parte ob carminis vel etiam totius libri finem vacua relicta. Sed
sive hoc modo, sive alio, possunt enim plures fingi, pagina traiecta est, necessario li-
brarius, qui errorem non animadverteret, versus illos octodecim sine inscriptione positos
cum elegia Ι, 10 continuabat atque addebat etiam subscriptionem, illos versus sequen-
tem , quae potuit talis esse: ι Explicit Albia· Tibulli secunde· libri elegia prima. Quare
cum pugnaret iam subscriptio haec cum eiusdem carminis inscriptione, quae erat elegiae
libri I. decimae, alius deinde librarius ut errorem tolleret, inscriptionem videri potest
ex subscriptione correxisse, unde factum sit, ut, quod Puccius testatur, in codicibus ve-
tustioribus principium secundi libri esset ab elegia X libri primi3 idem Perreium, idem
alium virum doctum in ed. Vicentina testari dixerunt Broukhusius et Heynius; denique
e nostris codd. eum ordinem teste Heynio unus sequitur Guelferb. ἱ). ln reliquis li-
bris si qua fuit illa quam dixi subscriptio, aut omissa est aut ita correcta ut inscriptioni
carminis I, 10 conveniret: quamquam fateor illud maxime dubium mihi esse, rectene
cum codd. plurimis atque etiam Vincentii Bellovacensis testimonio carmen illud, cui
nunc clausulam suam reddidimus, libri secundi initio ponamus, quod mihi et ob argu—
menti naturam ct ob temporum rationes priori potius libro tribuendum videtur.

Sed mitto et hanc rem, de qua non potest paucis dici, nec persequi solo si qua
probabilior potest erroris explicandi ratio reperiri. Qualis enim clades illa fuerit, quae
Tibulli volumen afflixit, tum demum poterit accuratius indagari, ubi ipsa vitia certis ra-
tionibus demonstrata fuerint. Itaque in prima elegia inter versus sextum et tricesimum
quintum versuum ordinem bis in una pagina aut certe in uno folio confusum esse do-
cebo, quod ut fieri potuisse nemo negabit, ita quomodo factum sit. tam obscurum est,
quam res ipsa manifesta videtur.

Incipiam ab uno disticho traiecto. Testatur Tibullus v. ll sqq. eandem suam
adversus deos religionem. quam celebravit lib. ΙΙ, carm. l: primum venerari se dicit
sanctos stipites in agris et lapides in trivio positos; deinde deos agrestes singulatim
enumerat et addit quae cuique munera offerat praeter unum Priapum, in qu'o id tantum

