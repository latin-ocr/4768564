’ REGTOR ET SENATIJS
S. P. 1).00MM1L1TON113US.

Quod saepe multos vestrum, commilitones humanissimi, conquerentes tum audivimus,
cum ad finem fere academicorum studiorum pervenerant, periisse sibi quasi viae quodam
errore et consilii perversitate magnam temporis, magnamque laboris partem, id ne vo—
bis accidat, pro se quisque prudenter et diligenter providere debet; quare cum tradimus
vobis locupletissimum scholarum omne genus indicem, quae in proximam aestatem stu-
diis vestris offeruntur, vehementer hortamur, ut et recte eligatis quae cuique vestrum

vel necessaria vel utilia maxime erunt, et electa ut strenue et convenienter pertracte-·

tis. Et ad eligendi quidem prudentiam parata vobis sunt praeceptorum vestrorum con·
silia, si iis uti volueritis, quae ne levitate aut nimia confidentia spernatis neve prava
quadam verecundia refugiafis, magnopere suademus. In iis vero quae vobis tamquam
pensa in aestatem proximam constitueritis, vestrum erit, ut praeceptorum diligentiae
parem afferatis constantiam et alacritatem; neque enim aut xobis sufficere videri debet
aut nobis maxime probari potest eorum assiduitas, quorum unus labor in eo cernitur,
quod scholis nostris sedulo assident celerique calamo verba nostra excipiunt3 neque
· etiam illud satis est, si quae audiveritis, relegatis diligenter et memoriae mandetis, nisi
etiam hoc vobis negotii datum esse credetis, ut vestro adhibito iudicio reliquisque usi
auxiliis quae vobis bibliothecae et musea et variae academiae nostrae opes et opportu-
-nitates praebent, ipsi ea, quae vobis tradimus, accurate consideretis et examinetis, et si
quid vel„ ambiguum vel obscurum vel etiam falsum visum suerit, id non socordes trans-
mittatis sed excutiatis diligenter, donec per dubitandi et¹ quaerendi laborem multiplicem
perveniatis ad illum studiorum fructum pulcherrimum et nobilissimum, qui est in ven‘tate

recte ac proprio labore quaesita et ab omni parte firmata; scilicet haec est studiorum
1*

