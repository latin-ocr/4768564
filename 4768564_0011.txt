5

1. Α. Vulpio banc laudem, ut primus Sealigeri transpositiones tolleret atque etiam argu-
mentis confutaret; neque ab eo tempore quisquam repertus est, qui illas repeteret aut
aliquo modo defendi posse crederet. Nam si ab Sam. Henlejo discedas, de quo narrat
Heynius p. xlx, reliqui omnes eum carminum versuumque ordinem religiose tenuerunt
quem libris mss. traditum babemus, quem quidem probabiliter enarrare ac defendere vel
certe excusare adeo nonnumquam difficile est, utin tam lubrico negotio non minus miras
interdum machinas nec minus vel ingeniosas vel incredibiles artis suae versutias interpre-
tes adhibuerint quam olim in suo genere emendatores. Quare mibi ut antea Scaliger
cum asseclis suis in spernenda scriptorum librorum auctoritate, ita qui Vulpium secuti sunt,
in ea tenenda ac defendenda nimii suisse‘videntur.

Nolo nunc altius repetere et pluribus singulatim· exponere qualis mihi Tibulliani
huius voluminis fortuna fuisse videatur3 sed probo adhuc, quod olim in Dissenianae edi-
tionis censura dixi*) videri mihi totum hoc dispar variorum carminum corpus collectum
in domo Messallae, non ut in publicum ederetur neque quod unius auctoris carmina
essent, sed quod servabantur coniuncta, quaecunque ad Messallam eiusque familiam per·
tinebant. Quamobrem probabile est, Tibulli carmina illata illi corpori tum esse cum
primum scripta sunt, in publicum autem edita aliquanto post, novis auctoris studiis per-
polita et emendata3 quo sactum est, ut duplex extaret Tibullianorum carminum collectio,
publicata altera, quae nihil contineret nisi quae re vera Tibulli essent, eaque novae
recensionis, altera privata, in qua primam formam habebant Tibulli carmina et coniuncta
erant cum aliorum auctorum diversis carminibus Messallae domum spectantibus. Atque
domesticum hoc exemplum diu latuisse probabile est; nam Sulpiciae certe carmina quae-
dam nemo credet aut eo consilio scripta, ut ederentur, aut illa superstite et volente
edita esse; unde apparet quomodo sactum sit, ut grammatici aliique scriptores veteres, quippe
qui publica illa editione uterentur, neque e tertio quartove libro locum ullum proferant,
et in iis quae primi secundique libri sunt, diversam recensionem sequantur: scilicet in
magna illa* bonorum librorum pernicie, quae Cassii Parmensis, Cornelii Galli, Do-
mitii Marsi, aliorum carmina abstulit, periit etiam Tibulli illa publica editio successit-
que in eius locum exemplum aliquod e Messallae domo prolatum, e quo et recentiores
libri fluxerunt omnes, quibus nunc solis utimur, et vetustiores illi, unde derivata sunt
excerpta Vincentii Bellovacensis et Frisingensia et quibus usus est Scaliger, itemque
veteris codicis fragmentum Cujacianum‚ quod idem Scaliger usurpas-it. In tanta autem
vetustiorum librorum penuria quidquid hodie vitiorum in carminibus Tibulli haeret, id

¹⁸¹) Jahrbb. fiir wissensch, Krit. 18:37. Jan. pag. 40 sq.

